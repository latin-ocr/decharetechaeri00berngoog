commentariis collocata, tam exilia, ut supradictum
est, ad nostram memoriam pervenerint, ut vixdum
possit ex disiectis istis membris quicquam continuum
ac perfectum conglutinari. Quae cum ita sint, multis
profecto nominibus gratulandum est litteris, quod nostra
, aetate omnia fere ampliora grammaticorum fragmenta,
quibus temporum invidia pepercit, alia ab aliis singu·
lari scriptione collecta et disposita atque summa
diligentia explicata, ex latebris scholiorum, glossarum
anecdoton in lucem protracta sunt ac litteris mandata.
Verumtamen multi discipliuae grammaticae scriptores
restant, de quibus copiosius hucusque non actum est,
quamquam humili loco non sunt habendi ex corumque
fragmentorum perscrutatione lux haud exigua ad
nonnullas grammaticae rationes redundare potest.
Itaque si uberiore quam quae virtutibus talium scripto·
rum sortasse debetur, dissertatione equidem gramma·
ticorum quorundam reliquias, quae ad Homeri aliorum·
que poetarum interpretationem spectantes adhuc in
scholiorum tenebris iacent, conquirere, recensere quau-
tulumque potero novi adicere conabor, spero neminem
fore, cui temere egisse videar, praesertim cum usque
ad hunc diem name, quantum scio, proprio libello
illorum effigiem quasi pulvere obductam e situ in luce
collocaverit clariore. Primo igitur tractare institui
ducrum grammaticorum fragmenta, quorum nomina
Χάρης et Χαῖρις haud raro in libris mss. commiscentur
(v. infra cap. I), deinde reliquias Alexionis technici
congerere atque adumbrare enitar, quod quoniam Bae·
gius in dissertatione Haleusi a. 1882 de Ptolemaeo
Ascalonita, quocum Alexione nemo saepius iu scholiis
Homericis coniunctim vocatur, fusius disserendum esse
arbitrabatur, eo magis hoc videbitur esse non inutile
nec superfluum.

 

